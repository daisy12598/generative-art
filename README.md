### Generative-art - minor CMD Amsterdam

Het concept:

Voor het vak Generative Art kregen we de opdracht om middels P5 een kunstwerk te maken dat door de computer gegenereerd wordt. Dit kunstwerk moest bij jou passen. Mijn invalshoek: Techno muziek en techno festivals. Op techno festivals wordt er vaak gebruik gemaakt van vette lazers en schermen met (trippy) visuals. Het leek me een passend en tof idee om zo'n trippy artwork te maken voor op die schermen. Mijn eisen voor mijn artwork in week 1:

- Geometrische vormen/lijnen: Ik wil dat de computer lijnen genereerd die geometrische vormen creeren. De lijnen moeten elkaar kruisen. Dit is passend bij 'technovibes' omdat deze fel gekleurde lijnen mij aan de felle lazer beams deden denken
- Donkere achtergrond en felle kleuren (contrast): Dit is erg kenmerkend voor techno. Het is duister en het contrast met de felle kleuren en lazers is groot
- Randomness: De lijnen en de kleuren moeten random gegenereerd worden. Dit vind ik vet omdat zo geen enkel kunstwerk hetzelfde is
- Input: Scrollen of keypress

Week 2:

Ik moet eerlijk zeggen dat ik in de 2e week niet zo goed wist wat ik moest doen. Ik vind code erg lastig om te maken en ik wist niet waar en hoe ik moest beginnen. Ik zag tijdens de les dat een aantal klasgenootjes, die nog nooit hadden gecodeerd, best snel dingetjes oppakte. Ik heb toen aan hen gevraagd hoe zij bepaalde dingen aanpakken. Ik kreeg toen het advies om veel tutorials te kijken en dingen op te zoeken die bij je project passen.

In de eerste week heb ik dus vooral naar tutorials gekeken. Ik heb daar veel tijd in geinvesteerd, maar merkte dat het niet heel nuttig was. Ik leerde wel veel dingetjes over P5, maar kwam niet verder met mijn eigen project omdat dat niet in de filmpjes werd behandeld (logisch ook natuurlijk).

Week 3:

In week 3 kreeg ik het advies om minder tutorials te kijken en mij meer te focussen op dingen maken. Daarbij moest ik dan wel eerst terug naar de teken tafel om uitschrijven (in detail) wat je art moet gaan doen. mijn aangepaste eisen voor mijn artwork:

- Geometrische vormen/lijnen: Ik wil dat de computer lijnen genereerd die geometrische vormen creeren. De lijnen moeten elkaar kruisen. Hierbij moet ik kijken naar een random functie en kijken hoe ik een de lijnen een traject kan laten volgen. Om de lijnen te laten draaien moet ik rotaties toevoegen.
- Donkere achtergrond en felle kleuren (contrast): De achtergrond moet zwart worden en de lijnen moeten per keer een andere kleur krijgen. Dit moet ook random gegenereerd worden zodat geen enkel kunstwerk hetzelfde is.
- Randomness: De lijnen en de kleuren moeten random gegenereerd worden.
- Input: Ik zou graag 2 verschillende input willen maken. Op de computer d.m.v. keypress en op mobile d.m.v. schudden. Mobile input is geen pre, maar leek mij wel vet om te maken! Dan zou de input schudden moeten zijn en moet ik het canvas responsive maken.
- Techno muziek: Elke keer als de gebruiker input levert, moet de muziek veranderen. Ik ga hiervoor 6 muziekjes opnemen. Wanneer het laatste (6e) muziekje is afgespeeld moet het 1e nummer weer afspelen. Zo ontstaat er een soort loop aan de muziek reeks.




